*33 —--

Unde concludunt Knaackius ’) et Iesscnius ²) haee quoque
verba ad reditum Argonautarum spectare ct Apollonium
his etiam in rebus Callimachum presse secutum esse. Fa·
cilis quidem est coniectura, praesertim cum Cyrenae, ubi
natus est Callimachus, et Libya- iam vetustis temporibus
ad errores Argonautarum pertinuerint. Nihilo minus certa
ratione omnino non demonstratur. Tota enim quaestio pen-
det a verbis μητέρα μοι ζώουσαν ὀφέλλετε. Quae quomodo
ad hanc fabulam pertinere possint, non apparet. Si enim
Valckenario assentiamur qui verba de Callimachi matre
dicta intellexit, aut cum Schneidero explicemus ³), poeta
nymphas precatur ut viyentem patrima suum etiam mayz's
augeant, tamen nullum vestigium errantium Argonautarum
reperitur. Ne Knaackio quidem rem declarare contigit.
Concedamus ei Apollonium docere quomodo fragmentum Cal-
limaoheum intellegendum sit, etiam tum non efficitur ista
conclusio. Ambiguum enim illud dearum dictum, quod
recte interpretatus est Peleus (1370 seqq), Iaso de sua
matre intellegere non poterat, propterea quod deae for—
mam verborum pluralem bis usurpaverant 4). In hoc sane
Knaackius verum vidit quod versus Apolloniani 1309,
1322 illa Callima-chea Λιβὺης ἡρωίδες referunt. Quod
etiam scholiasta cognovit et adnotavit. Sed neque scho-
liasta neque verba ipsa allata hanc similitudinem latius
quam ad vocabulorum imitationem pertinere indicant. Sic
plerumque Apollonius, teste scholiasta, Callimachum imitatus
est ⁵). Itaque nihil certi ex hac adnotatione erui potest nisi
quod etiam Callimachus nymphas Libyae commemoravit.
Nunc disputationem Heckeri ⁶) de navi Argo ad Phaea-
cum terram appulsa inspiciamus. Primum enim in scholiis

ad Dion. Per. 495 et Ap. Rh. IV 983 servatum est illud

 

1) Callimachea p. 13.

2) Apud Pauly et Wiss. II 774.
.3) Callimachea 11 395.

4) 1327—1328: τίνετ’, ὔμμε.

5) ad Ι“669, 1008, 1297, 1309.
6) Oomment. Gallim. p. 36 seqq.

