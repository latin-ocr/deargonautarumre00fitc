—58—

poetae docto tale veriloquium maxime placuerit, atque hinc
ctiam apparet cur Apollonius reditum Argonautarum sic
conformaverit ut via per Histrum in Adriam peteretur.

Nunc fortasse exspectas me statim longius progressu-
rum et de Aliollonii fontibus esse acturum. Quae via ut
reeta ita difficilis ct obscura cst. Mihi igitur persuasi
neque a· proposito alienum neque inutile esse eam viam in-
gredi ut totam litterarum memoriam quae huc pertinet per-
censeam ac disponam. Unde spero mc quam maxime ad
verum in tota causa examinanda accessurum esse.

Ac primum quidem etiam vetustis temporibus de Me-
deae fratre a sorore crudeliter necato fabula circumfere-
batur. Quare procul dubio a quo tempore homines fugam
Medeae a patre patriaque enarrabant etiam foeda fratris
caedes est pervulgata. Hesiodus sane quo vetustior auctor
Medeam non commemoravit, in iis quae aetatem tulerunt,
nihil de fratre habet. Hic autem in tantis reliquiis a con-
clusione ex silentio effecta nos contineamus. Inter aucto-
res qui et Medeae fugam et fratris mortem rettulerunt,
princeps est Pherecydes, qui, teste scholiasta in Ap. Rh.
IV 223, 2⁴28 Medeam Iasone iubente parvum fratrem
e lecto rapuisse et ad Argonautas tulisse tradidit:'quos
cum Colchi persequerentur, membra occisi et dispertiti
pueri in flumen iecisse. Ex his efficitur facinus in
Colchide esse factum et 00 quidem consilio ut persecutio
Aeetae retardaretur. Suspicor ex his Pherecydeis priscam
01 genuinam fabulae formam elucere. Frater enim in fa—
bula vix suo iure exstabat, sed ea causa ut caedes eius.
moribus Medeae veneficae scelestae convenienter narrata
hos mores maxime illustraret.

Tum scholiasta eodem 1000 quae fuerint apud Sopho-
clem docet. In duabus tragoediis, quibus tituli Κολχίδες
01 Σκὺθαι era-nt, rem tetigit poeta; puerum qui alia
matre ac Medea natus esset⁷ domi Aeetae periisse. Quae
in universum ab illis Pherecydeis non distant. Hactenus
autem Sophocles diversa habet quod puer qui ex alia matre
susceptus est domi navi nondum conscensa trucidatur. ,

