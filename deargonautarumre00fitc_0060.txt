—56-

Prima mentio huius Aeetae filii libro tertio vss. 241sqq2.
sucta ost. Poeta Iasonem filiis Phrixi duobusque sociis co-
mitatum ad domicilium regis Colchorum accedentem facit;
aedos unas multo splendidiores Aeetem eiusque coniugem
habita-re, alteras vero filium Apsyrtum quem ex Asterodia
nympha Caucasia progenuerit, priusquam Idyiam Tethyos
et Oceani filiam, uxorem duxisset 1); eundem a Colchis
Phaethontem appellari, quia omnibus praestiterit. Altero
loco Apollonius filio Aeetae hoc nomen ipse indidit, sub
finem libri tertii v. 1236 ubi splendor armaturae Colcho-
rum regis depingitur. Rex armis fulgentibus indutus in
currum escendit: escendit etiam Phaethon equorum rector.
Tum in versibus 223 seqq. libri quarti legimus, aureo
vellere iam rapto, Aeetam, quem Apsyrtus auriga comi-
tetur, fugientes Argonautas persequi. Cum autem Argo,
fluvio iam diu relicto, in mare cursum dirigeret, Aeetes
Colchos statim navibus consectari iubet neque prius do-
mum redire quam Medeam prehenderint. Horum Colcho-
rum persequentium alteram partem ducit Apsyrtms, et
Histro per Ostium Pulchrum intrato (303 seqq.) ante Ar-
gonautas in mare Ionium penetrat ostiumque hoc valida
manu occupat. Argonautae autem qui sic Medea-e causa
in magno periculo versantur, istam Colchis dari iubent.
Quod consilium ubi Medea. comperit, ut a se casum tam
miserabilem avertat, Iasoni lacrimis precibusque per-
suadet ut Apsyrtus fraude occidatur. Quae igitur Medeae
mente ac consilio excogitata sunt, Apsyrto in insulam

1) Scholiasta qui versum 244 sic interpretatus est quasi de genere
Asterodiae dictum esset, procul dubio erravit. Statim enim apparet in
calce scholii, ut saepissime fit, opinionibus scriptorum quorundam de
uxoreet matre Aeetae iam allatis, explicationem versuum ipsorum esse
additam. Quid vero Apollonius velit, non solum ratio grammatica
sed etiam alia indicia docent. Quoniam enim Asterodia nympha Cau-
casia est, non est Oceani filia, neque poeta hac in re ab illustri Hesiodi
genealogia distare voluerit, qui in Theog. rss. 352, 959 Idyiam filiam
Oceani Tethyosque uxorem Aeetae Medeaeque matrem iam novit. Ergo
non dubito quin scholiasta parum accurate procedens res diversas con·
fuderit.

