*31-

igitur' Geffckenii Kallimachus wusste von der Istwscdnt, er
ldsst die Kolcher Polai (Jriindcn more novellorum potius
quam veterum concludi vides.

Si enucleare volumus quae fuerit ratio consiliumque
Callimachi in his versibus edendis, via longe alia ingredi-
enda est. Nam praeter Callimachum multi testes audiendi
sunt, ac primus Apollonius. Libro IV 511 seqq. fortunas
eorum Colchorum exponit qui Apsyrto iam interfecto, omni
spe opus susceptum conficiendi orbati essent: quorum alios
quidem in iisdem insulis ubi Argonautae appulerant sedes
collocasse, alios terram Illyricam Encheleensibus proximam
petiisse, alios in montibus Cerauniis domicilia constituisse.
Tum narrat ¹) Apollonius de ea Colchorum parte qui, via
per Cyaneas sacta, usque ad Corcyram pervenissent, hos
metu Aeetae commotos non rediisse sed inter Phaeacas ut
socios exceptos esse, ibique diu habitasse donec gens Corin-
thia Bacchiadarum eos expelleret: tum sedes in terram
continentem circa montes Ceraunios transtulisse. Adiecit
poeta doctus,

ἀλλὰ τὰ μὲν στείχοντος ἄδην αἰῶνος ἐτυχθη.

In his Apollonianis eadem bis narrata esse observas.
Unus est historiae fons etiamsi poeta duos Colchorum exer-
citus introduxit. Mox enim videbimus primordia huius
memoriae a Corintho Corcyraque petenda esse, ut etiam
Apollonius IV 1209 seqq. monstrat. Ergo ista narratio
de Colchis per Histrum ad has regiones pervenientibus
recentior et a pristina historia derivata, est.

Deinde non incredibile est Timaeum aliquid (le Colchis
has regiones incolentibus accepisse. Quod maxime apparet

· duobus scholiorum Apollonianorum locis 2) inter se collatis:

Χερσικρὰτης δὲ εἷς τῶν Βακχιαδῶν ἔκτισε Κέρκυραν, ἐκβαλὼν
τοὺς ἐνοικοῦντας Κόλχους · et Τίμαιος δὲ φησι μετὰ ἔτη ἑξα-
κόσια τῶν Τρωικῶν Χερσικράτη, ἀπόγονον τῶν Βακχιαδῶν, εἴτε
ἐκπεσόντα τῆς Κορίνθου, εἴτε καὶ ἑκόντα, ἀπελθεῖν διὰ ἀτιμίαν

1) IV ‚1206 seqq.

2) in IV 1212, 1216. Memoriam pleniorem Florentinae editionis
adhibui.

