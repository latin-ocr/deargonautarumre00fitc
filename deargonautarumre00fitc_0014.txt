..10ss

Itaque res duas uno sermonis contextu comprehensas
tenemus, dico viam quarn Argus exponit et viam quam
Argonautae revera conficiunt. Licet igitur‘exspectare has
duas inter se concinere, propterea quod poeta fingere vi-
detur Argonautas id quod Argus suasit perfecisse. Ni-
hilominus inest in verbis, sicut tradita sunt, discrepantia,
in eo quidem quod Argus rem aliter atque exspectes ex·
posuit. Quae cum ita sint, eam narrationis partem ¹), de
qua nulla fere dubitatio est, examinabo. tum ad illam Argi
orationem interpretandam aggrediar.

Ac. primum quidem et Argonautae et Colchi qui eos
persecuntur ad Histrum cursum tenent. Hister autem, qui
insulani triangularem circumfluit, per duo ostia aquam in
mare mittit. Illud ostium quod est sub imam insulae partem
duce Apsyrto Colchi intrant et prius quam Argonautae
usque ad intimum sinum maris Ionii perveniunt 2). Ubi
sit mare illud, ex versibus 327 seqq. satis apparet.

Ego quidem non intellego qua ratione interpretandi
Gerhardus ³) et 31e1=kelius⁴) usi sint, qui de parte occi-
dentali Ponti Euxini hic agi putant. Scholia enim ad ver-
sum 308 adscripta- nihil afferunt quod huic opinioni faveat ⁵).
Neque apud veteres opinio ista pervulgata erat, id quod
paulo infra demonstrare conabor. Sed redeamus ad ipsam
narrationem.

Argonautae per alterum Histri ostium, a septemtrione
Peuces insulae situm, viam tenent. Thracum Scytharum
Sigynnorum terram, Augurum montem praetervecti, ad
scopulum Cauliacum perveniunt, ubi Hister in duas partes
scinditur: tum campo Laurio praeternavigato mox a Col-
chis obsidentur qui in mare Saturnium egressi sunt. Unde
hic egressus factus sit, e versibus 307-308 colligi potest,
ubi dicitur Colchos cervice terrae traiecta usque ad in·

1) 302—337.

2) 308.

3) Rem tractavit Gerhardus in Lectionibus Apolloniam's pag. 81.
4) ad Apollonii B 745.

5) cf. etiam Schol. Eurip. in Hippol. 736.

