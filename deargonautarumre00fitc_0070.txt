—ssss„-

timentibus egerunt deberet, Gruentherus acumine et ‹lili-
gentia exposuit.

In fontibus Apollonii exquirendis haud scio an longius
procedere non possimus. Rem vero si non in singulis de-
pingere, at quasi lineis extremis designare posse mihi
videor. Nam primum nulla memoria nominis Apsyrti
Apollonio multo vetustior suppeditat3 tum insulae Apsyr-
tides, quae causam nominis praebuerunt, in intima Adria
revera exstiterunt, neque probabilis ea ratio videtur ut
insularum appellatio recentior habeatur, sed contraria potius.
Quamobrem haec narratiuncula de Apsyrto non ex illa fa-
bularum copia quae in Ponto et circa Propontidem orta sunt
sed ex his parum notis et divulgatis profluxit, quae ad
regiones occidentales spectant.

VII.

DE APOLLODORI BIBLIOTHECAE LIBRO Ι 132-138 ΕΤ
HYGINI FABVLA XXIII.

Quorum auctoritatem Apollonius in iis quae sunt de
Argonautis et Colchis in Adria errantibus amplexus sit,
nondum satis compertum est neque in tanta subsidiorum
inopia aut incitamentum ad iudustriam aut spem fructus
laboris capiendi inveneris. Fieri sane potest ut recentio-
res qui de Argonauticis egerint, memoriam aliquam Apol-
lonio vetustiorem et fortasse ab illo in suos libros recep-
tam praebeant. Atque revera ab hac parte rem aggredi-
tur Wernicke ¹) cum contendat harum rerum versiones ex—
stitisse duas, quarum unam Apollonius in universum secutus
sit, altera in Hygini fabula XXIII reperiatur3 Apollonium
autem etiam hanc respexisse.

Iam quaestio statim se offert quatenus Apollonius me-
moriam litterarum apud posteriores quasi definierit ac con-
stituerit, quatenus alia praevaluerint. Quibus de rebus in

 

1) Pauly et Wissowa ReaZ.-Enc. S. v. Apsyrtus.

