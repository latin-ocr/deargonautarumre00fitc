„60-

guantur. Et primum Apollonius iis locis quos paulo ante
enumeravi nomon Phaethontem retinuit (IH 245, 1236).
Explanut sano Colchos hoc cognomen addidisse quia Apsyr-
tus inter iuvenes praestantissimus fuerit. Revera autem
nus-<piam per totum carmen praestantia ista elucet neque
ulla causa ac ratio nominis apparet practer studium illud
doctrinae ostentandae, quod Apollonius semper et ubique
prae se fert. ltaque non audax est conclusio hanc appellatio-
nem ea causa servatam esse quod superiores tradiderant,
Accedit quod scholiasta aliud testimonium de 1100 nomine
praebet. Schol. Ap. Rh. ΠΙ 1236 ὅτι ὁἍψυρτος καὶ Φαὲ-
ὕων ἐκαλεῖτο, ὣς φησι Τιμῶναξ ἐν δευτέρῳ Σκυθικῶν ¹). Ti—
monax qui fuerit et quando floruerit, certo non constat
neque ulla memoria nisi in his scholiis ad nos pervenit.
Haec autem pauca docent Timonactem duos saltem libros
(cf. schol. 111 1236) de rebus Scythicis edidisse et fabu-
lam Argonauticam tetigisse (cf. schol. IV 1217). Ita qui-
dem procedit (quod fragmentum nobile scholio ad IV 1217
intextum docet), ut ad terras describendas et nomina ex-
plicanda fabulas adhibeat. Et in fabula Argonautica trac-
tanda viam propriam ingressus est, ut Iasonem Aeeta
spondente Medeam in matrimonium duxisse referret. Quare
memoria apud Timonactem in his quae ad res in Colchide
gestas pertinent, a ratione non solum Apollonii sed etiam
Pherecydis Sophoclis Euripidis plane distabat. Iam quae
Timonax de hoc filio Aeetae, protulerit, cum neque adu-
lescentem fugientes Argonautas insectantem neque pue-
rum crudeliter interfectum depingere potuerit, nescimus.
Tantum dubio obnoxium non est, scriptorem rerum geo-
graphicarum qui ex Apollonio pendere vix potest nomen
Phaethontem usurpasse.

1) Haec non significare Timonactem utrumqne nomen usurpasse
ex genere dicendi in scholiis usitato satis apparet. In his enim ὅτι ὁ
Ἄψυρτος καὶ Φαέθων ἐκαλεῖτο proprietas Apollonii constat. Comparatio
verum quae verbis ὥς φησι instituta est, ad unum nomen Phaethontem
spectat. Cur igitur Timonacti etiam 110111011”Α·Ῑω1ρτος tribuatur causa non
exstat.

