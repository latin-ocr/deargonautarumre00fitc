—351—¹

tanda versatur. Atque ad hanc alteram argumentationem
reserenda est etiam mentio signorum in Aethalia. maris
Tyrrheni insula, repertorum. Ut iam rem paucis comprehen-
dam, omnia quae in hac altera capitis particula- continentur
huc spectant, ut demonstretur reditum per mare Tyrrhenum
et fretum Siculum actum csse. Praeterea apertum est
haec argumenta ad aliquem qui in contrariam partem dispu-
taverit vel fortasse ad opinionem fere omnibus notam ac
acceptam respicere. Neque is qui demonstrare studeret
Argonautas per- Histrum et Adriam cursum tenuisse ea
ratione niti poterat, ut illa signa de Planctis et Aethalia
afferret. Quod si mihi concesseris hoc caput ex duabus
partibus et duobus ratiocinandi modis constare, inqui-
rendum erit quo consilio quave causa haec dissimilia in
unum coniuncta sint.

Ordiamur igitur a parte altera, de cuius fontibus haud
pauca- comperta habemus. Testimonium enim magnopere
cum his consentiens, apud Diodorum Siculum (IV 56) serva-
tur, quod cum ad hanc quaestionem disceptandam magnum
auxilium ferat, diligentius tractare opus est. Diodorus
quidem per libri quarti capp. XL——LVI de tota expeditione
Argonautica fusius et continua oratione disseruit, ita ut
primum de nave aedificanda, deinde de via usque ad Col-
chos et rebus ibi actis, tum de reditu per Hellespontum,
denique de Medeae Iasonisque fortunis posterioribus verba
faceret. Quae narratio sub finem paragraphi alterius ca-
pitis LVI. desinit. Sed Diodorus nondum Argonautica enar-
randa perfecit, sed statim καταλειπόμενα quaedam de hac
fabula adiecit, his quidem verbis: οὒκ ὀλίγοι γὰρ τῶν ἀρ-
χαίων σοςῑραφέων καὶ τῶν με tot-seve στέρων, ὧν ἐστι καὶ Τίμα ος,
φασὶ ..... ἀναπλευσα ντας (ἀρ αὔτως δ. α τοῦ To. νά. &og ποταυοῠ
ἐπὶ τὰς πηγὰς ’καὶ κατὰ τόπον τι νὰ τὴν ναῦν δ. :immam καθ ἑτέ-
ρου πάλιν ποταμοῦ τὴν ρὺσιν ἔχοντος εὶς τὸν ὠκεανὸν καταπλ- εῦ-
σαι πρὸς τὴν θάλασσαν κτε. Diodorus igitur hanc opinio-
nem de cursu per Tanaim, Oceanum septemtrionalem occi-
dentalemque, freta Gaditana facto quibusdam auctoribus
ac praesertim Timaeo tribuit. Quare non dubium est quin

