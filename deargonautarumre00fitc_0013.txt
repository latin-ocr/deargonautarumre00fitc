.—9-

struendi3 suo enim iudicio non licitum csse insignia Ar-
gonautarum vestigia quae sint in mari Italico silentio
praetermittere. Vides igitur his in versibus suturam (ut
ita dicam) quae aperte monstret ubi et quomodo duae res
diversae et inter se discrepantes commissae sint. Hic quo-
que, ut supra factum est, conclusionem ex ipso carmine
efficimus, etiam si non inquirimus quae vel Callimachus
vel Timaeus vel alius quispiam de Argonautarum reditu
scripserint. Primum igitur Apollonius unus audiendus est,
atque hic ipse satis docere videtur a versu 552 aliquid
novi incipere. Quae cum ita sint, primum est in carmine
interpretando eam partem examinare quae iter a Ponto
usque ad Adriani factum enarrat, tum de fontibus, unde
poeta hauserit, disserere. Sic etiam apparebit utrum con-
clusiones, quae ex carmine in universum inspecto effectae
sint, confirmentur an redarguantur.

I.
DE REDITV PER HISTRVM SECVNDVM APOLLONIVM.

Initium carminis interpretandi a versu libri quarti
254 capiamus, ubi Iaso ea quae Phineus de alio reditu
vaticinatus erat repente in memoriam sociorum revocat.
Heroes enim a Colchis fugientes, itinere trium dierum
iam confecto, ad litora Paphlagonum appulerunt. Iaso
autem, qui verborum Phinei memor est, haec alia navigatio
quomodo instituenda sit nequaquam scit. Statim suadet
Argus, Phrixi filius, ut per Histrum egressus petatur,
exponens quae sit viae natura- ¹). Faustum omen consilium
Argi corroborat et viam ad Histri ostium monstrat ²).
Sequitur descriptio itineris a Ponto per Histrum usque in
Adriam facti ³).

1) ειη-293.
2) 294-302.
3) 303—337.

